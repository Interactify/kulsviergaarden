---
title: Kulsvierscenen
content-image: /images/uploads/9727452006_39b5c37d5f_b.jpg
cmsUserSlug: ""
permalink: null
layout: default
menu-name: Kontakt
date: 2016-06-23T00:00:00.000Z
---

Kulsvierscenen er en amatørteaterforening i Alsønderup ved Hillerød og samtidigt en afdeling i den lokale Idrætsforening - 37. kreds i Alsønderup.

Kulsvierscenen holder til på Kulsviergården, Pibe Møllevej 7 i Alsønderup.

Foreningen blev dannet i 1979, og har hvert år siden opført store forestillinger på Kulsviergården. Det har specielt været musicals, syngespil, og operetter, men i den seneste tid er der også kommet andre genrer på plakaten. F.eks farcerne "Der var engang" i det Piperske Theaterselskab's version (2005) og "Arsenik og gamle kniplinger" (2007).

Kulsvierscenen har 120 medlemmer, nogle er aktive hvert eneste år, andre deltager, når de har tid til det. Der er mellem 40 og 80 medlemmer, der arbejder på at sætte voksenteaterforestilling op alt efter, hvor krævende et stykke, vi spiller.

Børneteater er efter nogle års pause igen kommet i gang. Børnene starter med at lave dramaøvelser og det hele ender i en forestilling på Kulsviergården.

Ud over denne forestilling laver gruppen hvert år en revy - Kulsvierrevyen, som har premiere i maj.

Kulsvierscenen opfører hvert år også børneforestillinger (8-13 år) og ungdomsforestillinger (14-17), som har premiere i henholdsvis september og november.

Henvendelse vedr. Kulsvierscenen kan ske til formand Susanne Andreasen på enten tlf. 40 43 38 59 eller på mail  [s.andreasen3400@gmail.com](mailto:s.andreasen3400@gmail.com)

Læs mere her: [www.kulsvierscenen.dk](http://kulsvierscenen.dk/). 